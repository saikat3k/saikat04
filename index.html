<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="./style.css">
    <!-- google font link  -->
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Mina&display=swap" rel="stylesheet">
    <!-- google font link  -->
</head>
<body>
    <h1>বিদ্যুতের উচ্চ বিল নিয়ে অসন্তুষ্ট ৩৮ শতাংশ গ্রাহক</h1>

    <p>দেশের শতভাগ এলাকা বিদ্যুৎ সুবিধার আওতায় এসেছে। তবে সহনীয় দামে নিরবচ্ছিন্ন বিদ্যুৎ সরবরাহ এখন পর্যন্ত নিশ্চিত হয়নি। নির্ধারিত সরকারি ফির বাইরে ঘুষ দিয়ে কাউকে কাউকে সংযোগ নিতে হচ্ছে। এ ছাড়া প্রায় ৩৮ শতাংশ গ্রাহক অভিযোগ করেছেন উচ্চ বিদ্যুৎ বিল নিয়ে। আর ১৯ শতাংশের অভিযোগ লোডশেডিং নিয়ে।

        গুণগত বিদ্যুৎ সরবরাহ নিয়ে পরিচালিত গ্রাহক সন্তুষ্টি জরিপে এসব তথ্য উঠে এসেছে। বিদ্যুৎ বিভাগের নীতি-গবেষণা প্রতিষ্ঠান পাওয়ার সেল এ জরিপ করেছে।
        আজ বৃহস্পতিবার রাজধানীর বিদ্যুৎ ভবনের বিজয় হলে জরিপের চূড়ান্ত প্রতিবেদন উপস্থাপন করা হয়। এতে বলা হয়, নতুন বিদ্যুৎ–সংযোগ পেতে সরকার নির্ধারিত ফি ছাড়াও অতিরিক্ত অর্থ প্রদান করতে হয়েছে বলে অভিযোগ করেছেন প্রায় ৮ শতাংশ গ্রাহক। তবে ৯০ শতাংশ গ্রাহক অতিরিক্ত টাকা ছাড়াই সংযোগ পেয়েছেন।
        জরিপ প্রতিবেদনে বলা হয়, প্রতি মাসে বিদ্যুৎ বিল পরিশোধে অনলাইনের মাধ্যমে বা মোবাইলে সেবার ব্যবহার বাড়ছে গ্রাহকদের মধ্যে। এ প্রক্রিয়ায় বিল পরিশোধে ৯৯ শতাংশ গ্রাহক সন্তুষ্টি প্রকাশ করেছেন।</p>
</html>